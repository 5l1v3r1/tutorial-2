Postoji puno različitih editora i izbor se uglavnom svodi na lične preference. Većina Pajton programera koriste kompleksne ali veoma snazne IDE (Integrisana razvojna okruženja), poput PyCharm-a. Međutim, kao početniku to je verovatno manje pogodno; naše preporuke su podjednako snažne, ali mnogo jednostavnije.

Naše sugestije slede u nastavku, ali slobodno možete da pitate svog instruktora za njegove preporuke - jer bi tako bilo dosta lakše da dobijete njegovu pomoć.

## Visual Studio Code

Visual Studio Code je uređivač izvornog koda koji je razvio Microsoft za Windows, Linux i macOS. To uključuje podršku za uklanjanje grešaka, ugrađenu Git kontrolu, isticanje sintakse, inteligentno dovršavanje koda, isečke i proces restrukturiranja postojećeg računarskog koda.

[Preuzmite ovde](https://code.visualstudio.com/)

## Gedit

Gedit je otvorenog koda, besplatni uređivač, dostupan za sve operativne sisteme.

[Preuzmite ovde](https://wiki.gnome.org/Apps/Gedit#Download)

## Sublime Text 3

Sublime Text je vrlo popularan uređivač sa slobodnim periodom procene i dostupan je za sve operativne sisteme.

[Preuzmite ovde](https://www.sublimetext.com/3)

## Atom

Atom je još jedan popularni urednik. Besplatan je, otvorenog koda i dostupan za Windows, OS X i Linux. Atom je razvio [ GitHub ](https://github.com/).

[Preuzmite ovde](https://atom.io/)

## Zašto instaliramo uređivač koda?

Možda se pitate zašto instaliramo ovaj poseban softver za uređivanje koda, umesto da koristimo nešto poput Word-a ili Notepad-a.

Prvi razlog je taj što kod treba da bude ** običan tekst **, a problem sa programima kao što su Word i Textedit je taj što oni zapravo ne proizvode običan tekst, oni stvaraju bogat tekst (sa fontom i formatiranjem), korišćenjem prilagođenih formata kao što je [ RTF (Format obogađenog teksta) ](https://en.wikipedia.org/wiki/Rich_Text_Format).

Drugi razlog je taj što su uređivači koda specijalizovani za uređivanje koda, tako da mogu pružiti korisne funkcije poput isticanja koda bojom prema njegovom značenju ili automatski zatvaranja citata za vas.

Sve ćemo to videti u akciji kasnije. Uskoro ćete pomisliti na svog pouzdanog starog uređivača koda kao jednog od svojih omiljenih alata. :)